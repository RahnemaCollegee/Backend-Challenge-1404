## سوالات تحلیلی (۲۰۰ امتیاز)

در سوالات پایین سعی کردیم دانش شما در استفاده از ابزارهای محبوب دنیای نرم‌افزار رو کمی به چالش بکشیم و تجربه‌هاتون از استفاده از اونها رو بدونیم. لطفا علاوه بر پاسخ دادن به هر سوال میزان تجربتون با اون ابزار رو هم باهامون در میون بزارید.

در صورتی که از این ابزارها استفاده نکردید و یا اطلاعات کمی درباره‌ی اونها دارید میتونید درباره‌ی اونها سرچ کنید و با ابزارها آشنا بشید و بعد نظرتون رو با ما به اشتراک بگذارید.

برای افزایش یادگیری و دقیق‌تر بودن ارزیابی لطفا به هیچ عنوان از هوش مصنوعی استفاده نکنید.

<br/>
<br/>

### سوالات

1. گیت یکی از مهم‌ترین ابزارهای مورد استفاده توسط مهندسین نرم‌افزاره که باعث افزایش سرعت و بهره‌وری افراد و سازمان‌ها شده. با این حال کار کردن با اون با چالش‌های همراهه. چند نمونه از چالش‌هایی که در استفاده از گیت با اونها برخورد کردید رو در چند سطر برامون توضیح بدید.

2. داکر یکی از ابزارهایی هست که در سال‌های اخیر محبوبیت بسیار زیادی بین مهندسین نرم‌افزار پیدا کرده. استفاده از این ابزار تست و دیپلوی کردن اپلیکیشن‌ها در محیط‌های مختلف رو خیلی آسون‌تر میکنه. با اینحال استفاده از اون در بعضی سناریوها مناسب نیست. یک کاربرد واقعی برای زمانی که استفاده از داکر گزینه‌ی خوبی نیست رو پیدا کنید و معایب و راه‌های جایگزین اون رو توضیح بدید.

3. لینوکس محبوب‌ترین سیستم‌عامل بین برنامه‌نویس‌هاست که امکانات زیادی برای کار با فایل‌ها، مدیریت سرویس‌ها، و اتوماسیون فراهم می‌کنه. اما گاهی درک درست رفتار دستورات و ابزارهای لینوکس چالش‌برانگیزه.
   یک نمونه از رفتارهای عجیب یا غیرمنتظره‌ای که در کار با ترمینال یا دستورات لینوکس باهاش مواجه شدید رو شرح بدید. این رفتار ممکنه مربوط به permission‌ها، processها، environment variables یا هر ابزار خط فرمانی دیگری باشه.
   توضیح بدید که چرا این رفتار براتون عجیب بوده، چطور دلیلش رو متوجه شدید و چطور مسئله رو برطرف کردید.

4. یک ابزار یا دستور خط فرمان که اخیراً یاد گرفتید و براتون خیلی مفید یا شگفت‌انگیز بوده رو معرفی کنید. توضیح بدید که این ابزار دقیقاً چیکار می‌کنه، چطور باهاش آشنا شدید و در چه موقعیتی ازش استفاده کردید.

<br/>
<br/>

### محدودیت ها:

<div dir="rtl">
<li>توضیح باید به زبان خودتان باشد نه کپی‌شده از اینترنت.</li>
<li>هدف این سوال ارزیابی توانایی تحقیق و بیان مفهوم به زبان ساده است.</li>
<li>توضیح مختصر و مفید باشد (حداکثر ۲۵۰ کلمه).</li>
</div>
